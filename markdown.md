**Självkänsla är vad du känner, tycker och tänker om dig själv som människa.
En sund självkänsla hjälper dig att må bra, leva mer harmoniskt och fatta kloka beslut.
Självkänslan har ett flertal aspekter. Det handlar om hur nöjd du är med dig själv,hur mycket du tycker om dig, hur positiv syn på dig själv du har och vilka bra kvaliteter du tycker att du har, en känsla och en uppfattning om att duga, vara lika bra som andra och ha samma människovärde, samt att ha respekt för sig själv.** - **Att vara nöjd med sig själv är en kombination av olika känslor och attityder.** Man blir oftast mer nöjd med sig själv om man omger sig med personer man tycker om, personer som lyfter fram och uppskattar ens styrkor och goda sidor. Det handlar också om att lära sig ha större fokus på det man gör bra och sina goda intentioner, än det man inte är lika bra på. - **Att tycka om sig själv lär man sig genom att umgås med personer som tycker om en.** I nära relationer (som relationer mellan föräldrar ochbarn eller mellan goda vänner) utvecklar man förmågan att tycka om och att älska. När vi accepterar att vi är människor och kan bara göra vårt bästa för att följa våra goda intentioner, blir vi omtyckta och lär oss att tycka om oss själva också. - **En positiv syn på sig själv.** Det är resultatet av att välja optimism, att göra realistiska bedömningar om sin förmåga och sina begränsningar, kännedom om sig själv och valet av goda intentioner, samt fokus på andras återkoppling för den man är, inte det man presterar. - **Bra kvaliteter.** Det har vi alla på olika sätt. Det handlar om att bli medveten om dessa, låta dem får uttryck och ta emot återkoppling från andra när de uppmärksammar dem. - **Jag duger.** Man behöver inte vara bäst för att ha en sund och bra självkänsla. Man behöver veta att man duger. Det gör man när man har goda intentioner och gör sitt bästa för att vara en god medmänniska. Det krävs inget mer. - **Respekt för sig själv.** Medvetenhet om att man har lika stort värde som alla andra och att i praktiken visa respekt för sig själv (t.ex. genom att uttrycka vad man tycker, ägna sig åt det man tycker om, sätta gränser, kräva likvärdig behandling, etc.) för att man faktiskt har lika stort värde som alla andra.
Här är några tips för att bevara och skapa en sund självkänsla: - Skriv ner vad du tycker om att göra och försök göra mer av det. - Berätta för andra vad du känner och tänker. Att vara människa är att vara både sårbar och stark. - Ta reda på vad du värdesätter: gör mer av det. - Gör saker du tidigare inte vågat göra för att du tyckt att du inte är värd det. - När du inte lyckas med någonting, fokusera på att du har försökt, gå vidare och gör mer, gör om. - Fråga andra om dina goda kvaliteter. Bejaka dem och utveckla dem. - Umgås med bra människor: personer som uppskattar dig och får dig att må bra
